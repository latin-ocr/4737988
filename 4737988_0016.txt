(3 , carza nnumin. ,

Unde Messalinum non solum amicum Ovidii, sed etiam
scriptorum eius, excepta Arte Amatoria, admiratorem fuisse elucet.

Inter carmina Ovidii, quse aetatem tulerunt, nullum qui·
dem est ad Messallam aut de Messalla scriptum, sed poeta
aperte dicit Epist. ex Pont. Ι. 7. se in· mortem Messallae epice—
dium composuisse (vss. 29—-30. ad Messalinum):

Cui nos et lacrimas, supremum in funere munus,
Et dedimus medio scripta canenda foro.

Ergo etiam hoc tempore, nt ita dicam, domesticus Mes-
sallarum poeta erat Ovidius.

Quin etiam argumentum huius elegiae talis est, ut ingenio
Ovidii vel maxime respondeat. Poeta enim in hoc carmine
triumphali pauca tantum verba facit de triumpho resque Mes-
sallae bellicas ne attingere quidem se audere dicit, sed fautorem
suum ex bello cruentissimo redeuntem celebrat carminum bu-
colicorum auctorem! Nonne dignissimum est hoc Ovidio illo,
qui heroum facta nunquam suscepit celebranda, cui «iam parvo
caelestia sacra placebant inque suum furtim Musa trahebat
opus-st) qui et forensi et bellicae gloriae, monitis patris spretis,
mature praeposuit «Aoniae tuta otia»,¹) seque arti poeticae adeo
dedidit, ut praeter eam nihil ‚fere recte aestimare potuerit.

Praeterea et elocutio carminis et sententiae quaedam Ovi-
dianam prae se ferunt indolem, quod non nos vidimus primum,
sed iam TEUFFEL rectissime agnovit in Historia Litterarum Ro-
manarum :³) «Die unterwiirfige Elegie an Messalla kann nicht
von virgil sein, sondern ist von einem Anfanger, der seine
mythologische Gelehrsamkeit zur Schau tragt und eber in der
Manier Ovids als Virgils dichtet». En vobis quasdam similitu·
dine manifestas:

Vss. 1—02: «Pauca mihi, niveo sed non incognita Phoebo
. . . dicite Pierides». Hoc loco incoynita significat: non infitianda,
quae Phoebus se digna iudicet. Eodem sensu occurrit verbum
coynoscendi Ovid. Pont. III. 2, 103—106. (ad Maximum Cottam)
locusque elegiae optime hoc Ovidii loco illustratur:

 

¹) Trist. IV. 10, 19—20.
Ξ) Ibid. vss. 39-40.
³) Cf. tom. Ι. p. 504. edit. 5.

6

